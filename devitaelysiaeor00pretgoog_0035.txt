stituerunt disquisitiones de numero fratrum quos Lysias ha-
buisset aut quicum eo Thurios transmigravissent‚ et de causis
itineris Thurini, eas plane praetermittendas censeo, quia ex
eiusmodi quaestionibus quae diiudicari nequeant nullum nos
’ percipere posse fructum existimo.

Thuriis Lysias ut erat fervidi ingenii et flagrabat desi-
derio se erudiendi, Siculorum fucatae eloquentiae totum se
tradidit. ¹) Nam cum Thurinorum nova urbs Charondae legi-
bus uteretur (Diod. XII, 11 sq.), inter quas illa maxime erat
insignis ut omnes civium filii litteris instituerentur civitate
praeceptoribus stipendia solvente, mirum non est , quod cum
litterae ibi summo essent in honore, non solum, qui pueros
elementa omnis scientiae docerent, illuc se contulerunt, verum
etiam qui inter Graecos rhetores et sophistas doctrina tum
excellentissimus florebat, Tisias Syracusanus Thurios emigravit.
Hunc Ly siae praeceptorem appellant Ps. - PlutarchuS‚ PhotiuS,
Suidas. Adiciunt autem eidem Niciam quendam Syracusanum,
quem tantum apud hos auctores commemoratum legimuS,
quanquam primi eloquentiae Graecae magistri saepius lau-
dantur. Quamobrem ex quo Taylorus quis iste fuisset rhetor
se scire negavit, hic errorem latere inter omnes constat, sive
Niciae nomen ex Tisia bis scripto exortum est, ut Spenge-
lius Συναγ. p. 38 suspicatus est , sive ex corruptela fortasse
Λικυμνίου, id quod Schoenio J. J. 1871, p. '7¹72 placuit, sive
illa oratio, quam pro Nicia Atheniensi Lysias scripsisse dici-
tur, hunc traxit errorem.

. Tisia igitur praeceptore usus Lysias Siculorum eloquen-
tiae summo cum studio operam navavit. Haec Siculorum eloquen-
tia , ut hoc breviter praemoneamus, artificiis quibusdam erat
ornata eiusque praecepta, quae 'a Corace et Tisia conscripta
sunt, inusitatam praecipue verborum compositionem, fictam
gravitatem, periodos polite constructas commendabant, ut pa-
ria essent paribus adiuncta et similiter definita itemque con-
trariis relata contraria —- ἰσόκωλα, πάρισα, ὃμοιοτέλευτα,

¹) cf. Hoelscher‚ p. 193 Stallbaumii Prolegomena in Platonis
Phaedrum.

