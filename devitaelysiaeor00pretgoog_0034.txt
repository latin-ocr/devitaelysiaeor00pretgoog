...30—

post Metagitnionem sive m. Septembrem a. 459, Philocle
Athenis archonte, qui post Phrasiclidem praetura fungebatur.
Patre utebatur Cephalo SyracusanO, quem paulo ante filium

‘ natum de patria Athenas Pericle auctore concessisse p. 2¹7 sq.

ostendimus, Perversissima sunt quae Photius (bibl. c. 262) et
Tzetzes (Chil. V, 983), „futilis ille auctor et recens, verum mutu-
atus procul dubio a bonae fidei scriptoribus“ (Tayl. vit. Lys. Reisk.
O. G. VI, p. 105) narrant. Ac Photii, qui Lysiam ipsum Athenas
petivisse desiderio urbis et Periclis fama adductum tradit, error
facile sanari potest, si pro casibus nominativis genitivos po-
nimus: Κεφάλου γένος μὲν Συρακουσίου (cod—og), μετανάστου
(-ης) δὲ γεγονότος (-ως) εἰς Ἀθήνας κτλ. Tzetzae autem verba
adeo perturbata sunt ac confusa ut merito ea praetereamus,
De Lysia puero nihil traditum est nisi quod eum cum
nobilissimorum Atheniensium filiis eruditum esse comperimus
Quibus magistris usus sit, item nihil dicunt fontes nostri ne-
que est cur vanis operam navemus coniecturis. Et G. Schoen-
bornii quidem sententiam, qui commentatione „de Plat. Me-
nexeno et Lys. epitaphio“ Gub. 1830 edita Lysiam ab Anti-
phonte edoctum esse autumavit, falsam et ex praeoccupata
de prooemii Menexeni Platonici opinione exortam esse recte
praedicavit Hoelscherus p. 15. Quod autem Westermannus
praef. ed. Lys‚ p. X Lysiam forte Athenis iam fucatae
eloquentiae initia a Gorgia illuc translata imbibisse suspica-
tur, equidem, quia Gorgias ol. 88, 2—a. 42'7 cum Leontinorum
legatis Athenas venit, quo anno Lysiam Athenis afuisse cum
veteribus ponimus, concedere non possum. Ceterum Cepha-
lum patrem divitem Periclis amicum filium liberalissime edu-
cavisse optimosque adhibuisse magistros nemo diffitebitur.
Cum Athenienses ol. 84, 1 -· a. 443 Praxitele archonte
Thurios quae antea Sybaris appellata erat coloniam deduce-
rent, LysiaS, qui tum quindecim habebat annos, qua in re om-
nes auctores consentire supra p. 9. diximuS, aut cum Pole-
marcho fratre natu maximo, ut falsus Plutarchus et Photius
tradunt, aut cum duobus fratribus, ut Dionysius narrat , ad
‘colonos sese aggregavit. Satis mihi est hanc distinctam tem-
poris notationem hic descripsisse3 nam quas multi iam in-

